<meta http-equiv="Content-Type" content="text/html;charset=utf-8" >
<html>

<head>
	<link rel="stylesheet" href="https://maxcdn.bootstrapcdn.com/bootstrap/3.3.5/css/bootstrap.min.css" integrity="sha512-dTfge/zgoMYpP7QbHy4gWMEGsbsdZeCXz7irItjcC3sPUFtf0kuFbDz/ixG7ArTxmDjLXDmezHubeNikyKGVyQ==" crossorigin="anonymous">

	<link rel="stylesheet" href="https://maxcdn.bootstrapcdn.com/bootstrap/3.3.5/css/bootstrap-theme.min.css" integrity="sha384-aUGj/X2zp5rLCbBxumKTCw2Z50WgIr1vs/PFN4praOTvYXWlVyh2UtNUU0KAUhAX" crossorigin="anonymous">
    <link rel="stylesheet" type="text/css" href="styles.css">

	<title>Ksiega Dziewiata</title>
</head>

<body>
	<section id="intro">
        <div class= "jumbotron">
            <h1>KSIĘGA DZIEWIĄTA - BITWA</h1>
            <p class="lead">
                Treść: O niebezpieczeństwach wynikających z nieporządnego obozowania - Odsiecz niespodziana - Smutne położenie szlachty - Odwiedziny kwestarskie są wróżbą ratunku - Major Płut zbytnią zalotnością ściąga na siebie burzę - Wystrzał z krócicy, hasło boju - Czyny Kropiciela, czyny i niebezpieczeństwa Maćka - Konewka zasadzką ocala Soplicowo - Posiłki jezdne, atak na piechotę - Czyny Tadeusza - Pojedynek dowódców przerwany zdradą - Wojski stanowczym manewrem przechyla szalę boju - Czyny krwawe Gerwazego - Podkomorzy zwyciężca wspaniałomyślny. 
            </p>
        </div>
    </section>
    <section id="fragment">
    	<div class="row col-sm-12">
    		<p class="bg-info text-center">
[...]
Za to wedle Statutu zapłacą nawiązki.
Ja na pana Hrabiego nie zanoszę skargi,
To tylko były zwykłe sąsiedzkie zatargi".

"A czy Sędzia - rzekł Major -
ż ó ł t ą k s i ę g ę czytał?"
"Co to za żółta księga?" pan Sędzia zapytał.

"Księga - rzekł Major - lepsza niż wasze statuty,
A w niej pisze co słowo: stryczek, Sybir, knuty;
Księga ustaw wojennych, teraz w Litwie całĂŠj
Ogłoszonych; już pod stół wasze trybunały.
Podług ustaw wojennych za takową psotę
Pójdziecie już to najmniej w sybirną robotę".

"Apeluję - rzekł Sędzia - do gubernatora".
"Apeluj - rzekł Płut - choćby do Imperatora.
Wiesz, że gdy Imperator zatwierdza ukazy,
Z łaski swej często karę powiększa dwa razy.
Apelujcie, ja może wynajdę w potrzebie,
Mospanie Sędzio, dobry kruczek i na ciebie.
Wszak Jankiel, szpieg, którego już rząd dawno śledzi,
Jest twoim domownikiem, w karczmie twojej siedzi.
Mogę teraz was wszystkich wziąć w areszt od razu".
"Mnie - rzekł Sędzia - brać w areszt? jak śmiesz bez rozkazu?"
I przychodziło coraz do żywszego sporu,
Gdy nowy gość zajechał na dziedziniec dworu.

Wjazd tłumny, dziwny. Przodem, niby laufer, bieży
Ogromny, czarny baran, a łeb mu się jeży
Czterema rogami, z których dwa jako kabłąki
Kręcą się koło uszu, ubrane we dzwonki,
A dwa, od czoła na bok wysuwając końce,
Wstrząsają kulki krągłe, mosiężne, brzęczące.
Za baranem szły woły, trzoda owiec, kozy,
Za bydłem cztery ciężko pakowane wozy.

Wszyscy odgadli, że to wjazd księdza Kwestarza.
Więc pan Sędzia, powinność znając gospodarza,
Stał w progu witać gościa. Ksiądz na pierwszej bryce
Jechał, kapturem na wpół zasłoniwszy lice,
Ale go wnet poznano, bo gdy więźniów minął,
Zwrócił się ku nim twarzą, palcem na znak skinął.
I drugiej bryki furman równie był poznany:
Stary Maciek Rózeczka, za chłopa przebrany;
Szlachta zaczęła krzyczeć, skoro się pokazał,
On rzekł: "Głupi!" - i ręką milczenie nakazał.
Na trzecim wozie Prusak w kubraku wytartym,
A pan Zan z Mickiewiczem jechali na czwartym.

A tymczasem Podhajscy i Isajewicze,
Birbasze, Wilbikowie, Biergele, Kotwicze,
Widząc szlachtę Dobrzyńskich w tak ciężkiej niewoli,
Zaczęli z dawnych gniewów ostygać powoli.
Bo szlachta polska, chociaż niezmiernie kłotliwa
I porywcza do bitew, przecież nie jest mściwa.
Biegą więc do Macieja starego po radę.
On koło wozów całą ustawia gromadę,
Każe czekać. 
Bernardyn wstąpił do pokoju.
Zaledwie go poznano, choć nie zmienił stroju,
Tak przybrał inną postać. Zwyczajnie ponury,
Zamyślony, a teraz głowę wzniósł do góry
I z miną rozjaśnioną, jak kwestarz rubacha,
Nim zaczął gadać, długo śmiał się: 
"Cha, cha, cha, cha,
Kłaniam, kłaniam! cha, cha, cha, wyśmienicie, przednie!
Panowie oficery, kto poluje we dnie,
Wy w nocy! dobry połów, widziałem zwierzynę;
Oj, skubać, skubać szlachtę, oj, drzeć z nich łupinę!
Oj, weźcież ich na munsztuk, bo też szlachta bryka!
Winszuję ci, Majorze, żeś złowił Hrabika!
To tłuścioszek, to bogacz, panicz z antenatów,
Nie wypuszczaj go z klatki bez trzystu dukatów;
A jak weźmiesz, na klasztor daj jakie trzy grosze
I dla mnie, bo ja zawżdy za twą duszę proszę.
Jakem bernardyn, bardzo myślę o twej duszy!
Śmierć i sztabsoficerów porywa za uszy!
Dobrze napisał Baka, że śmierć dżga za katy
W szkarłaty i po suknie nieraz dobrze stuknie,
I po płótnie tak utnie, jak i po kapturze,
I po fryzurze równie, jak i po mundurze.
Śmierć matula, powiada Baka, jak cebula
Łzy wyciska, gdy ściska, a równie przytula
I dziecko, co się lula, i zucha, co hula!
Ach! ach! Majorze, dzisiaj żyjem, jutro gnijem,
To tylko nasze, co dziś zjemy i wypijem!
Panie Sędzio, wszakże to czas podobno śniadać?
Siadam za stół i proszę wszystkich ze mną siadać;
Majorze, gdyby zrazów? Panie Poruczniku,
Co myślisz? gdyby wazę dobrego ponczyku?"

"To prawda, Ojcze - rzekli dwaj oficerowie -
Czas by już zjeść i wypić Pana Sędzi zdrowie!"
[...]

			</p>

    	</div>
    </section>

      <div class="list-group col-sm-12 text-center">
  <p>Spis tresci
  <a href="http://v-ie.uek.krakow.pl/~s181169/PanTadeusz/ksiegaPierwsza.html" class="list-group-item">
    Ksiega Pierwsza
  </a>
  <a href="http://v-ie.uek.krakow.pl/~s181169/PanTadeusz/ksiegaDruga.html" class="list-group-item">Ksiega Druga</a>
  <a href="http://v-ie.uek.krakow.pl/~s181169/PanTadeusz/ksiegaTrzecia.html" class="list-group-item">Ksiega Trzecia</a>
  <a href="http://v-ie.uek.krakow.pl/~s181169/PanTadeusz/ksiegaCzwarta.html" class="list-group-item">Ksiega Czwarta</a>
  <a href="http://v-ie.uek.krakow.pl/~s181169/PanTadeusz/ksiegaPiata.html" class="list-group-item">Ksiega Piata</a>
  <a href="http://v-ie.uek.krakow.pl/~s181169/PanTadeusz/ksiegaSzosta.html" class="list-group-item">Ksiega Szosta</a>
  <a href="http://v-ie.uek.krakow.pl/~s181169/PanTadeusz/ksiegaSiodma.html" class="list-group-item">Ksiega Siodma</a>
  <a href="http://v-ie.uek.krakow.pl/~s181169/PanTadeusz/ksiegaOsma.html" class="list-group-item">Ksiega Osma</a>
  <a href="http://v-ie.uek.krakow.pl/~s181169/PanTadeusz/ksiegaDziewiata.html" class="list-group-item active">Ksiega Dziewiata</a>
  <a href="http://v-ie.uek.krakow.pl/~s181169/PanTadeusz/ksiegaDziesiata.html" class="list-group-item">Ksiega Dziesiata</a>
  <a href="http://v-ie.uek.krakow.pl/~s181169/PanTadeusz/ksiegaJedenasta.html" class="list-group-item">Ksiega Jedenasta</a>
  <a href="http://v-ie.uek.krakow.pl/~s181169/PanTadeusz/ksiegaDwunasta.html" class="list-group-item">Ksiega Dwunasta</a>
  <a href="http://v-ie.uek.krakow.pl/~s181169/PanTadeusz/objasnienia.html" class="list-group-item">Objasnienia</a>
  <a href="http://v-ie.uek.krakow.pl/~s181169/PanTadeusz/epilog.html" class="list-group-item">Epilog</a>
</div>
</body>

</html>